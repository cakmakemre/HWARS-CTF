### Hacking Wars CTF – Cyber Intelligence 500 – The Witcher

Yarışmadaki en beğendiğim ve en iyi kurgulanmış soru buydu. Bize telegram konuşması verilmiş bir png resim dosyası verilmişti. Bu konuşmanın ayrıntılarına aşağıdaki resimden bakabilirsiniz.

<img src="/CyberIntelligent/resimler/soru500.png"/>

Bu konuşmada bir link verilmişti. Ve bu link benim anladığım kadarıyla steam indirimlerini takip etmek için geri sayım sayacı bulunduran bi siteydi.
 
 * Link : http://www.whenisthenextsteamsale.com/




Bu sitenin archive.org’dan geçmiş görüntülerine de baksam buradan bir çıkışa ulaşamadım.Biraz daha düşündükten sonra tekrar telegram konuşmasına döndüm. Konuşulanlar bişey çıkartmaya çalıştım fakat olmadı. Daha sonra konuşmanın yapıldığı kişinin profil isminden birşeyler bulabileceğimi düşündüm. Bu isim Tenkirty ismiydi. Google’da arattığımda bir sonuca varamadım.Steam indirimlerini takip eden sitenin verildiği ve soru ismininde The witcher olduğu bulgularını birleştirmeye çalıştım. İlk olarak düşündüğüm The Witcher adlı oyunun steamde bulunduğu kısımdaki yorumlara bir not bırakıldığı düşüncesiydi. Fakat yorumlarda eski tarihlere kadar indiğimde birşey bulamadım. Uzun bir süreden sonra steam kullanıcıları arasında bu ismi aratmayı denedim. Ve karşıma bir profil çıkmıştı. Bu ismi steam community kısmından aratabilmekteyiz.

<img src="/CyberIntelligent/resimler/11.png"/>


Bu profil isminde şöyle bir bilgi vardı.Bu oyuncu daha önceden Kultying lakabıyla bilinmekteymiş. Bu bilgi bir tarafta biraz durdu. Profili incelediğimde pek bir bilgi görünmemekteydi. Diğer bir bilgi ise oyuncu profiline hobilerini yazmıştı.Bunlarda Hack , Game , Live channel’dı. Ve oyuncu bir FPS oyunları grubuna katılmıştı. Bu gruptada bir çok araştırma yapmama rağmen bir bilgi elde edemedim.

<img src="/CyberIntelligent/resimler/22.png"/>

Biraz daha düşündükten sonra Live channel , Game hobilerinden birşeyler çıkartmaya çalıştım. Oyun oynamanın bir katkısını bu soruda görmüş oldum. Twitch isimli site oyuncuların oyun oynarken canlı yayın yapmalarına olanak veren bir platformdu. Sorunun isminin de bu şekilde anlamını öğrenmiş oldum. T-he Witch-er yani Twitch. Doğru yolda olduğumdan iyice emin olmaya başladım.Twitchde tenkirty ismini arattığımda yine bir sonuca ulaşamamıştım. Fakat oyuncunun eski lakabı hala aklımdaydı ve bunu bir yerde kullancağımızdan emindim. O yer burasıydı. Kultying ismini twitchte arattığımda Kultying isimli bir kullanıcı oyun yayını yapmıştı. Oyun videosu ise Mafia 3’tü.
 * Link : https://www.twitch.tv/kultying/v/94149960

Daha sonra videoyu izlemeye başladım. 3:11 dakikaya geldiğimde oyuncu masaüstüne dönerek bize bir link göstermekteydi. O link yandiskten bir dosya indirmekteydi.
 * Link: https://yadi.sk/d/DsSi9iZswZrHv

Dosyamızın ismi zombie_pc_list’ti. Bu dosyayı file komutuyla incelediğimde data dosyası olarak gözükmekteydi. Burdan birşey elde edemedim. Mime type ‘ına baktığımda ise Application/octet-stream kısmına rastladım. Ve binary bir data dosyasıydı. Bu dosyayı açmak için bir çok yol birçok uzantı denedim.Fakat hiç bir sonuca ulaşamadım. Canyoupwnme ekibinndeki ilk yazım TrueCrypt konusuydu. Ve internette araştırma yaparken bu dosyaların truecrypt dosyası olabildiğini görmüştüm. Daha sonra Truecrypt uygulamasında bu dosyayı açmaya çalıştım. Fakat bize bir password lazımdı. Nerde olabilecğini düşünmeye başladım. Ve bize verilen resim dosyasını hiç exiftoolla incelememiştim. Bir gözatmak istedim.Ve doğru yerdeydim. Parolamız buradaydı. Bu şekilde dosyamızı mount ettiğimizde bölüm içerisinden flagimize ulaşmış olacaktık.

<img src="/CyberIntelligent/resimler/33.png"/>


FLAG : 

<img src="/CyberIntelligent/resimler/true.png"/>
