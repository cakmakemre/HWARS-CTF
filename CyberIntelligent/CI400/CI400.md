### Hacking Wars CTF - Cyber Intelligence 400 - 	Find this guy please


Yarışmada diğer bir soru ise find this guy please sorusuydu. Bu soruda ise açıklama kısmında şu şekilde bir ipucu vardı.


Bu yeni kriptokrasinin geliştiricisiyle iletişim kurmam gerekiyor, ancak ona ulaşmanın bir yolunu bulamıyorum. Benim için ona ulaşabilir misin?


Ve bize verilen bir adres vardı.

 * https://supahotfiya.github.io/buttcoinNG/ 

Bu adresteki uygulamayı geliştiren kişinin iletişim bilgilerine ulaşmamız istenmekteydi fakat buna nereden ulaşacağımızı bilememekteydik.Bu adreste uygulamayı indirme linki ve github adresi vardı.Github adresini incelemeye koyuldum.İlk başlarda bu adreste 2 repo vardı. Bir tanesi almost – there idi. Ve bu adresi incelediğimizde daha sert görünmelisin gibi bir mesaj almaktaydık. Fakat daha sonradan bu repo adresi kaldırıldı. Uygulamanın dizinlerini incelemeye başladım. Bu dizinler& branchlar arasında daha derin bir analiz yapmam gerektiğini düşünmekteydim. Fakat birçok dizini incelediğim halde bir sonuca ulaşmayı başaramadım . Daha sonra bir ipucu geldi.

“Dig in the source code to find interesting stuff. Look for the seed node.”

Bu ipucundan anladığım kaynak kodlarında derine inmem gerektiğiydi. Doğru yerde arama yapıyordum fakat bir sonuca ulaşamıyordum. Seed node kısmına bakın denilmişti. Kaynak kodlar içinde seed node anahtar kelimelerini aramaya başladım.Bir çok dizini tek tek inceledim. Bu bayağı bir zamanımı almadı değil. Fakat sonunda bir noktaya ulaşmıştım. Aşağıda vereceğim linkte seed node anahtar kelimelerine rastladım.
* https://github.com/supahotfiya/buttcoinNG/blob/master/src/CryptoNoteConfig.h


<img src="/CyberIntelligent/resimler/1.png"/>


Bu kısımda bir ip adresi vardı.Bu ip adresine tarayıcımdan ulaşmayı denedim.
* IP : 54.93.85.254:1337

Bu adrese ulaştığımda bir mail adresi vardı.
* Mail : buttcoindev@gmail.com

Bu adresi flag olarak düşündüm ve denedim. Fakat flag bu değildi. Googleda aramaya başladım.Bir sonuca ulaşamadım. Tüm sosyal medya platformlarında aramaya çalıştım. Fakat burada da bir sonuç alamadım. Hİçbir şekilde bir sonuca ulaşamıyordum ve artık vazgeçmek üzereydim. Daha sonra bu aramanın vermiş olduğu bitkinlik ile bu mail adresine kendim mail atmayı denemeyi düşündüm. Çünkü artık bir çıkar yolu yoktu. Daha sonra bu adrese whoooo!!!! konu başlıklı bir mail attım. Mailde ise şunları yazdım.
“Hi bro who are you please help me ?”

<img src="/CyberIntelligent/resimler/2.png"/>


Ve hiç beklemediğim şekilde bir cevap aldım. Daha  sonra anladım ki bu bir robot mail uygulaması gibi çalışıyordu. Ve herhangi bir mail attığınızda size flag değerini cevap olarak vermekteydi. Güzel kurgulanmış bir soruydu :)

<img src="/CyberIntelligent/resimler/3.png"/>


